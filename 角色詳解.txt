遊戲玩法V1.2
大賽開始後，每個人都可以得到大木博士俾嘅精靈，你可以用佢同其他訓練員黎翻一場世紀大戰。不過大木博士都會有疏忽嘅時候㗎😨佢有時會唔小心，俾咗隻情緒有問題嘅耿鬼你哋😈。每晚佢都控制唔到自己拉埋你偷偷摸摸咁去處決你哋唔鐘意嘅精靈。

除左耿鬼之外，係沙加老大帶領之下仲有火箭兵團混左入嚟，每晚捉走大家嘅小精靈😖你哋身為呢場比賽嘅參加者，每朝都有神聖嘅一票揀出可疑嘅訓練員摧毀佢嘅精靈球，直至無哂D同你唔同陣線嘅訓練員為止！

角色表：
【Villager 村民👱鯉魚王】
你嘅小精靈係鯉魚王，你係唔係以為一條死魚就唔可以有咩大作為呢？但係你唔好睇少你的小精靈能力，當有一日你收集夠400粒糖，死魚都可以變做鯉魚龍！

【Seer 先知🔮富迪】
你拎住兩枝匙羹，俾咗個先知嘅能力你，每局你都有能力知道對方嘅小精靈。

【Werewolf 狼人🐺火箭兵團】
身為火箭兵團的你，由於你一隻小精靈都冇的你，每晚你都會去收服一隻小精靈再賣左佢。
如果你收服了：
🔷爛泥怪, 你會因為他的泰山壓頂令你下一局不能收服其他小精靈。
🔷喵喵怪, 那他將會變成你火箭隊的新成員。
🔷耿鬼，20%機會收服到佢，80%機會被佢反殺。

【Harlot妓女💋紅唇娃】
妳係迷人又可愛嘅紅唇娃，每一個晚上妳可以出動尋找真命天子，你會好似欣宜公主咁處處吻，錫你嘅王子一大啖。
🔷若你去了鯉魚王嘅巢穴，佢面上會留下愛嘅印記，知道有紅唇娃嚟嘴過佢，但佢唔知你真身係乜水。
🔷鍚錯耿鬼你會中毒身亡，錫錯火箭兵團你會被捉走去整糖。即係輸咗。
🔷若你去咗火箭兵團想收服小精靈嘅屋企，火箭兵團會將你同佢一齊收服。
🔷若你唔係屋企，你去咗第二個嗰度，火箭兵團又去你度，你唔會死。
🔷妳會有50%機會發現你錫的小精靈是菊石獸。

【Drunk 酒鬼🍻爛泥怪】
你嘅爛泥怪本身就係熱情。如果火箭兵團黎抓你嘅小精靈，他會黎招泰山壓頂包實佢地，令他們暈了，使他們下一局沒法捉小精靈。

【Cursed 被詛咒嘅人😾喵喵怪】
你擁有既係喵喵怪 😾!你智商高超，識講人話，但驚畀人岐視而隱藏實力。你知道火箭兵團一直渴望人才，所以打算加入火箭兵團。但你唔知邊個係火箭兵團，又驚講咗畀人聽，人哋會追殺你，所以你只有等火箭兵團夜晚嚟搵你先加入到。

【Traitor 叛徒(25仔)🖕高竇貓】
火箭兵團幕後老大，係一位追求完美犯罪，暴力美學嘅罪犯！為咗徹底實行邪惡嘅計劃，你會扮作正義嘅訓練員。直至現有嘅火箭兵團團員被人道毀滅後，你會從幕後出手，變成火箭兵團對其他訓練員實行究極嘅惡，有計劃地將敵人帶入絕望！
🔷 有機會比富迪見到你係火箭兵團.
🔷 火箭兵團唔知你係幕後大佬，會誤殺了你。

【Guardian angel 守護天使👼幸福蛋】
你是保護訓練員嘅幸福蛋, 每天晚上你必定會竭盡所能保護火箭兵團想襲擊嘅訓練員。
🔷 守護火箭兵團，你有50% 會死。
🔷 守耿鬼，你有100% 會死。

【Detective 偵探🕵探探鼠】
你嘅探探鼠能自由自在嘅出入任何一位訓練員嘅休息室，沒有任何小精靈嘅身份可以瞞得住你。太陽出來後，你可以查看訓練員擁有小精靈嘅身份，但係你有40%機會比火箭兵團知道你有探探鼠。

【Gunner 槍手🔫水箭龜】
每日既朝早你都可以派水箭龜亂槍掃射一個小精靈訓練員，但係水箭龜得2枝水箭炮，而且其他小精靈訓練員亦會察覺到你擁有水箭龜，可能會被火箭兵團/耿鬼係夜晚襲擊你，所以請三思而後行。

【Tanner 皮匠👺皮皮】
你擁有嘅小精靈係加菲貓咁好食懶飛嘅騎呢皮皮👺，佢成日陷害你，你有幾次差啲破產同死亡，你下定決心，混入大賽，扮哂嘢去成功令到其他訓練員去摧毀你嘅精靈球，咁就可以放生皮皮，同佢斷絕僕主關係(沒錯，你係佢奴隸)，勝利就會係你架啦。

【Fool 白痴仔🃏小呆獸】
Bot會呃你係富迪，但可惜你唔係，當你用念力不斷睇人地咩精靈時，bot會求奇同你講一種類精靈，但依然會有可能睇中的。

【Cultist 邪教會員⚰菊石獸】
🔷 每晚要對其他訓練員使出化石光線，令佢失去原來身份變成菊石獸。
🔷 D人離開左間屋就不能加入你的縲旋神教。
🔷 最後如果每個訓練師到變成菊石獸，你就會贏。
🔷 百變怪唔會入教；耿鬼/萬年蟲/火箭兵團，會立刻殺左你的螺旋神教教徒。
🔷 入教機率：富迪 40%，小火龍50%（被拒絕有50%被殺），喵喵怪60%，幸福蛋60%，探探鼠70%，紅唇娃70%。其他小精靈一定入教。

【Cultist hunter 邪教殺手✨萬年蟲】
🔷 如果螺旋神教教徒的菊石獸要你加入佢地，你唔會答應，而你的萬年蟲會殺死佢地最後入會果個。
🔷 你每一Round要去一個人屋企，如佢係螺旋神教教徒，佢就會死。

【Wild child 野仔👶果然翁】
你喺一隻外表天然呆，但實情腹黑嘅果然翁。遊戲一開始，你可用踩影特技，選一隻你覺得係最短命嘅小精靈，他死後/被抓之後，你內在邪惡嘅性格會完全覺醒，mega進化成火箭兵團。但是喺隻短命種死之前，你都係屬於普通小精靈嗰一邊。

【Apprentice seer 學徒先知🙇尤基納】
你嘅小精靈是尤基納 🙇。雖然你只有一枝匙羹，未夠班知道其他訓練員的小精靈，所以你依然需要繼續儲糖為自己進化做好準備。當富迪失去戰鬥力,你就會獲得等待已久的最後一粒糖，進化成富迪!

【Beholder 旁觀者👁天然雀】
你的小精靈是天然雀，不過你的天然雀能力太弱了，只能知道誰擁有富迪。

【Mason 共濟會👷比卡超】
你的小精靈是比卡超，熱愛比卡超的你只知道你比卡超粉絲團的人員，當你的會員沒來開會就代表他們已經加入了螺旋神教。

【Doppelgänger 分身🎭百變怪】
你的小精靈百變怪，百變怪能夠輕易模仿任何一個小精靈的外表及能力, 你可以選擇一位玩家的小精靈, 如果玩家的精靈死了/被抓你的百變怪就會變成該小精靈。

就算原有小精靈死前入左螺旋神教變成縲旋神教教徒，你仍然可以復制真身入螺旋神教前的能力。如果真身係野喵喵怪而佢既替死鬼死左，你就會變成火箭兵團成員。反之，你就要等替死鬼死。

除非百變怪變成其他小精靈，否則螺旋神教教徒是拉唔到你入教。

【Cupid 丘比特🏹仙子伊貝】
你能令兩只很親密既小精靈變成超越友情既戀人，佢地入面其中一個死左，另一個都會傷心至死。

訓練師會知道相連的人是誰，但不會知道相連的是什麼小精靈。勝利條件就是雙方都活著，或者至少任何一方所屬的身份隊伍勝出，依然可以獲勝。

【Hunter 獵人🎯小火龍】
每晚都會失眠嘅你，都會帶著你嘅小火龍，隨時保持警戒，深怕他人會來對你謀財害命。
🔷如果其他人去你屋企，佢地有可能因為你發癲而畀你殺死。
🔷如果火箭兵團黎殺你，你有機會去毀滅他們成員嘅精靈。
🔷你死前有得摧毀一粒精靈球。
🔷火箭兵團黎你屋企時候會有機會畀你消滅，機率按遊戲入面後火箭兵團人數目而定。
🔷如果螺旋神教教徒嘅試圖使出化石光線，令你變成菊石獸, 他們會有50%機會失敗, 當他失敗時, 你有50%機會殺死螺旋神教教徒。

【Serial Killer 連環殺手🔪耿鬼】
大木博士俾咗隻情緒有問題嘅耿鬼給你。雖然你係一個資深嘅訓練員，但對住呢只耿鬼你都沒辦法好好咁控制住佢。而且佢仲鍾意夜晚出動，屠殺獵物，係所有小精靈嘅惡夢，即使係火箭兵團嚟捉佢，佢都能夠送火箭兵團入紫苑鎮。佢孤身隻影，係所有人嘅公敵。深感無奈嘅你唯有帶住佢，通過不斷嘅殺戮才黎滿足佢邪惡嘅心態。當你嘅耿鬼成功令所有小精靈落地獄，佢地全部就會變成你嘅亡靈軍團，你理想嘅亡靈國就因此而誕生，支配成個小精靈世界。

【Mayor村長🎖鯉魚龍】
經驗豐富嘅你擁有一條99lv鯉魚王，你都係住喺鯉魚門村入面既鯉魚王。你為人低調，但當你嘅小精靈遇上危險，佢會進化成鯉魚龍，並負起帶領其他訓練員跨越險境嘅責任。當你嘅鯉魚王進化成鯉魚龍之後，你每朝就可以投兩票。

【The Prince 王子👑 蒼海嘅王子 瑪納霏】
你嘅小精靈係大名鼎鼎嘅蒼海王子—瑪納霏，佢係鯉魚門村嘅天之驕子，但為咗保護佢，你平時唔會話畀人知你有瑪納霏。如果其他訓練員有眼不識泰山，投票摧毀你嘅精靈球時，你才會表露你擁有海王子，所有訓練員會大跌眼鏡，不會再夠膽摧毀你嘅精靈球，該次投票亦會失效結束。但記著海王子唔係大哂，佢一樣會喺在晚上被攻擊、捉走、疏忽照顧而死或者喺日間被任性嘅小火龍燒死以及水箭龜嘅水柱巨炮殺死。

【Sorcerer 狼妖巫師🔮立方獸】
你得到嘅小精靈係火箭兵團最高傑作：立方獸。他擁有技能「追蹤」。呢招相約於富迪既技能「預知未來」，可以喺晚上查看其他訓練員嘅身份，但佢只能夠分辨出火箭兵團以及富迪。為咗報答賜予你立方獸嘅火箭兵團，你要幫助佢哋，為一般訓練員帶來惡貫滿盈嘅黑暗日子！

【Clumsy Guy 傻佬🤕晃晃班】
你捉到嘅嘅小精靈係同你一樣大頭蝦嘅晃晃班！佢成日都暈下暈下，搞到你為了照顧佢時都會矇下矇下，所以投票都有一半機會投錯，拾下拾下。

【Blacksmith 鐵匠⚒堅盾劍怪】
你嘅小精靈為堅盾劍怪。他只能使用王者之盾一次，觸發之後可以防禦一次火箭兵團嘅攻擊。好好運用你的盾在緊急時候保護大家吧！

【Alphawolf 狼人首領⚡️沙加老大】
你係沙加老大，地面系嘅館主，更加係火箭兵團現任首領。手持多隻強大地面系精靈嘅你，存在就等同於無敵嘅黑暗，完美嘅邪惡。只要你指揮號令火箭兵團，與你作對嘅訓練員都會屈服於你嘅強大力量之下，當中有20%機會，訓練員畀你嘅領袖魅力吸引，加入火箭兵團，成為你嘅手下。

【wolfcub 幼狼🐶風鈴鈴】
你擁有珍貴嘅小精靈:風鈴鈴!佢係火箭兵團既吉祥物。佢集可愛以及迷人於一身，佢用鈴聲慰藉火箭兵團嘅心靈、笑容更擁有洗滌火箭兵團靈魂嘅能力，太可愛啦！作為精神支柱既你如果俾其他小精靈殺死，火箭兵團會喺下一晚狂暴化，一次可以捉走兩隻小精靈作為你上路嘅祭品，藉此撫慰你既靈魂。