角色表：
【Villager 村民👱：鯉魚王】
你嘅小精靈係鯉魚王，你係唔係以為一條死魚就唔可以有咩大作為呢？但係你唔好睇少你的小精靈能力，當有一日你收集夠400粒糖，死魚都可以變做鯉魚龍！(p.s.鯉魚門村冇糖俾你收集，都係慳翻啖氣啦你)

【Seer 先知🔮：富迪】
你拎住兩枝匙羹，俾咗個先知嘅能力你，每局你都有能力知道對方嘅小精靈。

【Werewolf 狼人🐺火箭兵團】
身為火箭兵團的你，由於你一隻小精靈都冇的你，每一晚，你都會去收服一隻小精靈，並且會賣掉小精靈。
1.如果你收服爛泥怪, 你會因為他拋的垃圾桶令你下一局不能收服其他小精靈。
2.如果你收服了喵喵怪, 那他將會變成你火箭隊的新成員。
3.如果你地揀中了耿鬼，你地就得20%機會收服到佢，另外有80%機會耿鬼會反殺你哋。

【Harlot妓女💋：紅唇娃】
妳係迷人又可愛嘅紅唇娃，每一個晚上妳可以出動尋找真命天子，你會好似欣宜公主咁處處吻，錫你嘅王子一大啖。
1.如果你去了鯉魚王嘅巢穴，佢面上會留下愛嘅印記，知道有紅唇娃嚟嘴過佢，但佢唔知你真身係乜水。
2.如果你鍚錯耿鬼你會中毒身亡，又或者你錫錯火箭兵團你就會被人捉走去整糖。即係輸咗。
3.如果你去咗火箭兵團想收服小精靈嘅屋企，火箭兵團會將你同佢一齊收服。
4.如果你唔係屋企，你去咗第二個嗰度，火箭兵團又去你度，你唔會死。
5.如果對方係螺旋菊石神教教徒(菊石獸)，妳會有50%機會發現佢係菊石獸。

【Drunk 醉酒佬🍻：爛泥怪】
你嘅爛泥怪本身就是收集垃圾嘅愛好者。如果火箭兵團抓了你的小精靈，他會用垃圾桶拋向他們，令他們暈了，使他們下一晚沒法捉小精靈。

【Cursed 被詛咒嘅人😾：喵喵怪】
你擁有既係喵喵怪 😾!你智商高超，識講人話，但驚畀人岐視而隱藏實力。你知道火箭兵團一直渴望人才，所以打算加入火箭兵團。但你唔知邊個係火箭兵團，又驚講咗畀人聽，人哋會追殺你，所以你只有等火箭兵團夜晚嚟搵你先加入到。但未入之前你都係一隻生活係鯉魚門村既死魚。

【Traitor 叛徒（25仔）🖕：高竇貓】
火箭兵團幕後老大，係一位追求完美犯罪，暴力美學嘅罪犯！為咗徹底實行邪惡嘅計劃，你會扮作正義嘅訓練員。直至現有嘅火箭兵團團員被人道毀滅後，你會從幕後出手，變成火箭兵團對其他訓練員實行究極嘅惡，有計劃地將敵人帶入絕望！
1.如果所有火箭兵團死晒你都未死，你會變咗做火箭兵團繼續收服小精靈。
2.有機會比富迪見到你係火箭兵團.
3.火箭兵團唔知你係幕後大佬，會對你下手，而你亦會被誤殺。

【Guardian angel 守護天使👼：幸福蛋】
 你是保護訓練員嘅幸福蛋, 每天晚上你必定會竭盡所能保護火箭兵團想襲擊嘅訓練員。
1. 如果你揀錯咗去守護火箭兵團，你有50% 會死。
2. 如果你揀錯咗去守耿鬼，你有100% 會死。

【Detective 偵探🕵：探探鼠】
你嘅探探鼠能自由自在嘅出入任何一位訓練員嘅休息室，沒有任何小精靈嘅身份可以瞞得住你。太陽公公出來後，你可以查看訓練員擁有小精靈嘅身份，但係你有40%機會比火箭兵團知道你有探探鼠。

【Gunner 槍手🔫：水箭龜】
每日既朝早你都可以派水箭龜亂槍掃射一個小精靈訓練員，不過留意水箭龜得2枝水箭炮，而且其他小精靈訓練員亦會察覺到你擁有水箭龜，可能會被火箭兵團/耿鬼係夜晚襲擊你，所以請三思而後行。

【Tanner 皮匠👺：皮皮】
你擁有既係皮皮👺。只要你成功令到無知既訓練員想摧毀嘅你自己精靈球，皮皮就會出黎唱歌，當啲人訓哂就會整蠱佢地，勝利就會係你架啦。

【Fool 白痴仔🃏：小呆獸】
Bot會呃你係富迪，但可惜你唔係，當你用念力不斷睇人地咩精靈時，bot會求奇同你講一種類精靈，但依然會有有可能睇中的。

【Cultist 邪教會員⚰：菊石獸】
1. 每晚要令其他人去幫你一起使出化石光線，令其他人變成菊石獸。(火箭隊不能追隨你)
2. D人離開左間屋就不能加入你的縲旋神教，小心唔好入錯萬年蟲屋企。
3. 最後如果每個訓練師到變成菊石獸，你就會贏。
4. 入了螺旋神教嘅人會失去原來嘅身份。
5. 百變怪唔會入教；耿鬼/萬年蟲，會立刻殺左你的螺旋神教教徒。
6. 比卡超、爛泥怪、天然雀、水箭龜、高竇貓、尤基納、果然翁、小呆獸、仙子伊貝、皮皮的訓練師一定會加入螺旋神教變成菊石獸。其他人入教機率︰富迪 40%，小火龍50%，喵喵怪60%，幸福蛋60%，探探鼠70%，紅唇娃70%。如果小火龍拒絕咗你，佢有50% 會殺你。

【Cultist hunter 邪教殺手✨：萬年蟲】
1. 如果螺旋神教教徒的菊石獸要你加入佢地，你唔會答應，但係佢地最後入會果個會被你的萬年蟲殺死。
2. 你每一Round要去一個人屋企，如佢係螺旋神教教徒，佢就會死。

【Wild child 野仔👶：果然翁】
選一個訓練師，一但他的精靈被抓走，你就可以加入火箭兵團了。

【Apprentice seer 學徒先知🙇：尤基納】
現在你的能力還不夠使用先知，當胡迪死左，你會繼承他的重任，進化成為富迪。

【Beholder 旁觀者👁：天然雀】
你的小精靈是天然雀，不過你的天然雀能力太弱了，只能知道誰擁有富迪。小提示，為了保護富迪，你可以假扮富迪，帶領訓練師投死火箭兵團/耿鬼。

【Mason 共濟會👷：比卡超】
你的小精靈是比卡超，熱愛比卡超的你只知道你比卡超粉絲團的人員，當你的會員沒來開會就代表他們已經加入了螺旋神教。

【Doppelgänger 分身🎭：百變怪】
你的小精靈百變怪，百變怪能夠輕易模仿任何一個小精靈的外表及能力, 你可以選擇一位玩家的小精靈, 如果玩家的精靈死了/被抓你的百變怪就會變成該小精靈。

備註：就算原有小精靈死前入左螺旋神教變成縲旋神教教徒，你仍然可以復制真身入螺旋神教前的能力。如果真身係野喵喵怪而佢既替死鬼死左，你就會變成火箭兵團成員。反之，你就要等替死鬼死。

除非百變怪變成其他小精靈，否則螺旋神教教徒是拉不到到百變怪的。

【Cupid 丘比特🏹：仙子伊貝】
你能令兩只很親密既小精靈變成超越友情既戀人，佢地入面其中一個死左，另一個都會傷心至死。

備註：訓練師會知道相連的人是誰，但不會知道相連的是什麼小精靈。勝利條件就是雙方都活著，或者至少任何一方所屬的身份隊伍勝出，依然可以獲勝。

【Hunter 獵人🎯：小火龍】
每晚都會失眠嘅你，都會帶著你嘅小火龍，隨時保持警戒，深怕他人會來對你謀財害命。
1.如果其他人去你屋企，佢地有可能因為你發癲而畀你殺死。
2.如果火箭兵團黎殺你，你有機會去毀滅他們成員嘅精靈。
3.你死前有得摧毀一粒精靈球。
備註：火箭兵團黎你屋企時候會有機會畀你消滅，機率按遊戲入面後火箭兵團人數目而定。
4.如果螺旋神教教徒嘅試圖使出化石光線，令你變成菊石獸, 他們會有50%機會失敗, 當他失敗時, 你有50%機會殺死螺旋神教教徒。

【Serial Killer 連環殺手🔪：耿鬼】
夜深幽幽，鬼影重重。身為一隻耿鬼，你可以在夜晚出動，屠殺獵物。你係所有小精靈嘅惡夢，即使係火箭兵團嚟捉你，你都能夠送佢入紫苑鎮。你孤身隻影，係所有人嘅公敵。天性話你知，唯有通過不斷嘅殺戮才可以滿足你嘅邪惡心態。當你成功令所有小精靈落地獄，你就會成為這個遊戲嘅大贏家。

【Mayor村長🎖鯉魚龍】
經驗豐富嘅你擁有一條99lv鯉魚王，你都係住喺鯉魚門村入面既鯉魚王。你為人低調，但當你嘅小精靈遇上危險，佢會進化成鯉魚龍，並負起帶領其他訓練員跨越險境嘅責任。當你嘅鯉魚王進化成鯉魚龍之後，你每朝就可以投兩票。

【The Prince 王子👑 蒼海嘅王子 瑪納霏】
你嘅小精靈係大名鼎鼎嘅蒼海王子—瑪納霏，佢係鯉魚門村嘅天之驕子，但為咗保護佢，你平時唔會話畀人知你有瑪納霏。如果其他訓練員有眼不識泰山，投票摧毀你嘅精靈球時，你才會表露你擁有海王子，所有訓練員會大跌眼鏡，不會再夠膽摧毀你嘅精靈球，該次投票亦會失效結束。但記著海王子唔係大哂，佢一樣會喺在晚上被攻擊、捉走、疏忽照顧而死或者喺日間被任性嘅小火龍燒死以及(被水箭龜嘅水柱巨炮殺死)。

【Sorcerer 狼妖巫師🔮立方獸】
你得到嘅小精靈係火箭兵團最高傑作：立方獸。他擁有技能「追蹤」。呢招相約於富迪既技能「預知未來」，可以喺晚上查看其他訓練員嘅身份，但佢只能夠分辨出火箭兵團以及富迪。為咗報答賜予你立方獸嘅火箭兵團，你要幫助佢哋，為一般訓練員帶來惡貫滿盈嘅黑暗日子！

【Clumsy Guy 傻佬🤕晃晃班】
你捉到嘅嘅小精靈係同你一樣大頭蝦嘅晃晃班！佢成日都暈下暈下，搞到你為了照顧佢時都會矇下矇下，所以投票都有一半機會投錯，拾下拾下。

【Blacksmith 鐵匠⚒堅盾劍怪】
你持有嘅小精靈為堅盾劍怪。你嘅小精靈能使用王者之盾 ，觸發之後可以防禦一次敵方嘅攻擊(一次火箭兵團嘅攻擊，待測)， 堅盾劍怪一場比賽只可以使用一次王者之盾，之後就與一般小精靈無異。好好運用你嘅盾去生存下去吧！

【Alphawolf 狼人首領⚡️沙加老大】
你係沙加老大，地面系嘅館主，更加係火箭兵團現任首領。手持多隻強大地面系精靈嘅你，存在就等同於無敵嘅黑暗，完美嘅邪惡。只要你指揮號令火箭兵團，與你作對嘅訓練員都會屈服於你嘅強大力量之下，當中有20%機會，訓練員畀你嘅領袖魅力吸引，加入火箭兵團，成為你嘅手下。

【wolfcub 幼狼🐶風鈴鈴】
你擁有珍貴嘅小精靈:風鈴鈴!佢係火箭兵團既吉祥物。佢集可愛以及迷人於一身，佢用鈴聲慰藉火箭兵團嘅心靈、笑容更擁有洗滌火箭兵團靈魂嘅能力，太可愛啦！作為精神支柱既你如果俾其他小精靈殺死，火箭兵團會喺下一晚狂暴化，一次可以捉走兩隻小精靈作為你上路嘅祭品，藉此撫慰你既靈魂。
